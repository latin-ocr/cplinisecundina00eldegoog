“ ΝΑΤ. ms'r. xv. 19-22, (ml—24.) 293

antequam decidant rubescunt, radices multae atque altae et
ideo inexstirpabiles. non fuit haec arbor in Italia Catonis
aevo.
21. (23.) Sorbis quadruplex differentia. aliis enim eorum 85
§rotunditas mali, aliis turbinatio piri, aliis ovata species ceu
malorum aliquibus. haec obnoxia acori. odore et suavitate
rotunda praecellunt, ceteris vini sapor. generosissima quibus
circa pediculos tenera folia. quartum genus torminale appel-
lant, remedio tantum probabile, adsiduum proventu minu-
»mumque pom0, arbore dissimile, foliis paene platani. non
ferunt ante trimatum ex ullo genere. Cato et sorba condi
ssa a tradit. a
p 22. (24.) Ab his locum amplitudine vindicaverunt quae 86
cessere auctoritati nuces iuglandeS, quamquam et ipsae
snuptialium Fescenninorum comites, multum pineis minores
universitate eaedemque portione ampliores nucleo. nec non
et honor iis naturae peculiaris gemino protectis operimento,
pulvinati primum calycis, mox lignei putaminis. quae causa
eas nuptiis fecit religiosas, tot modis fetu munito, {quod est
»verisimilius quam quia cadendo tripudium sonivium faciant.
Et has e Perside regibus translatas indicio sunt Graeca no-87
mina. optumum= quippe genus earum Persicum atque basili-
con vocant. et haec fuere prima nomina. caryon a capitis
gravedine propter odoris gravitatem convenit dictum. tin-
·guntur cortice earum lanae et rufatur capillus primum
prodeuntibus nuculiS. id conpertum infectis tractatu manibuS.
pinguescunt vetustate. Sola differentia generum in putamine 88
duro fragilive, et tenui aut crasso, loculoso aut simplici.
solum hoc pomum natura conpactili operimento clausit. nam-
que sunt bifidae putaminum carinae nucleorumque alia quadri-
pertita distinctio, lignea intercursante membrana. ceteris
quidquid est solidum est ut in abellanis et ipso nucum ge·
nere quas antea Abellinas patrio nomine appellabant. in
Asiam Graeciamque e Ponto venerunt ideoque Ponticae
nuces vocantur. has quoque mollis protegit barba. sed pu· 89
tamini nucleisque solida rotunditas inest. eae et torrentur.
umbilicus illis intus in ventre medio. tertia ab his natura
amygdalis tenuiore sed simili iuglandium summo operimento,

